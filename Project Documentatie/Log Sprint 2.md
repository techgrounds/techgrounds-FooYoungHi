*Ik kwam er achter dat ik niet 2 dagen, maar bijna 2 wéken niet de sprintlog had bijgehouden. Dingen uit mijn duim zuigen doe ik niet aan, dus heb ik er voor gekozen om de niet ingevulde dagen over te slaan.*

##  Log Donderdag 29 Juni 2023:

### Dagverslag:
In de ochtend de GitHub van een cloud8 student doorgelezen die ik van Casper had gekregen, om te kijken hoe hij verschillende onderdelen in classes had verwerkt. Helaas was zijn code niet opgebouwd op de manier waar ik naar op zoek was, dus had ik er niets aan. Besloten verder te gaan met het implementeren van de autoscaler.

### Obstakels:
Voor mijn overzicht en gemak van deployen voor de test heb ik graag een zéér modulair ontwerp, maar blijkbaar is dat moeilijker dan gedacht.

### Oplossingen:
Voorlopig heb ik het even op de lange baan gezet. Ik kijk er later wel naar, want voor werkende code maakt het niet uit hoe het is opgezet.

### Learnings:
Hou beter je administratie bij! Dit is net zo onderdeel van het project als de code.

---
## Log Vrijdag 30 Juni 2023:

### Dagverslag:
Vandaag de halve dag bezig geweest om segmentatie uit te zoeken. Vanaf de middag bezig geweest met het opschonen van de code ter voorbereiding van v1.1.

### Obstakels:
Ik heb voor mezelf vast kunnen stellen dat, áls het al mogelijk is hoe ik het wil, het onderverdelen van de code in classes ver boven mijn huidige niveau ligt.

### Oplossingen:
Ik heb het segmenteren van de code zoals ik dat in mijn hoofd had (alle code in classes in 1 document, zodat ze los van elkaar te deployen zijn) voorlopig opgegeven. Ik ga het nu anders aanpakken, maar dan alleen als ik daar de tijd voor heb.

### Learnings:
Ik moet mezelf de tijd gunnen om documentatie te lezen. Er doorheen scannen op zoek naar het exacte antwoord lost niets op.

---
## Einde Sprint 2
