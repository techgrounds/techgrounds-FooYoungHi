# Sprint retrospecitve van Project v 1.0

## Wat ging goed?
Ik was erg tevreden over het feit dat ik heel veel vragen had verzonnen om te stellen tijdens de Q&A. Ik had een duidelijk beeld voor me voor wat ik wilde weten en in welk detail.
Het uitdenken van het diagram en deze maken ging ook goed en ik kon goed nadenken over de structuur.
Ook was ik blij dat ik tijdig aan de bel had getrokken bij Casper toen ik het gevoel had dat ik vast zat, omdat blijkbaar mijn aanpak niet werkte.

## Wat kan beter?
Mijn administratie was deze 2 sprints geen success. Ik was de logs vergeten tijdens de tweede sprint, en ook de beslissings- en ontwerp documentatie liet te wensen over.
Mijn instinct heb ik zoveel mogelijk kunnen volgen, al heb ik me soms laten verleiden om dit los te laten. Naderhand bleek dat mijn gevoel toch de juiste had geweest. Zo was ik bijvoorbeeld van plan om aan het begin van het project alles eerst in de console te bouwen, zodat ik inzicht zou krijgen in wat er allemaal voor nodig was. Aangezien de rest van de cohort al aan het coden was, ben ik maar mee gaan doen. Achteraf had het handiger geweest om het toch eerst handmatig te doen en dat goed te documenteren.


## Wat kan ik doen om het te verbeteren?
Ik ga vanaf nu elke dag om 15:00 een half uur aan mijn administratie werken, of tussendoor als dat een logischer moment is. Als ik een beslissing maak kan ik deze uiteraard beter direct noteren.
Ik ben ook overgestapt op nieuwe project management software, omdat ik er aan het eind van de sprint achterkwam dat er een bug zat in de docker waar het op draaide, waardoor de data niet werd opgeslagen op schijf maar in de RAM bleef staan. Na een reboot van mijn server was ik alles kwijt.


## Time management
Op zich ben ik redelijk met mijn tijd omgegaan. 
Zeker het eerste deel van de sprint heb ik veel tijd gestoken in het duidelijk krijgen van de opdracht en het uitvinden hoe CDK v2 werkt. Een les die ik wel heb geleerd is dat ik de tijd moet nemen om documentatie te lezen. Ondanks dat het antwoord dat ik zoek niet noodzakelijk in de documentatie staat, kan het wel voor meer duidelijkheid zorgen en op die manier genoeg zijn.
Ik heb me de laatste vrijdag van de sprint de tijd gegeven om iets naar tevredenheid uit te zoeken en mijn code op te schonen ter voorbereiding op V1.1.
Ik heb me een groot deel van de sprints enigszins opgejaagd gevoeld, omdat mijn teamgenoten op mij voorliepen. Na verduidelijking van Casper werd duidelijk dat we V1.0 niet af hoeven te hebben op 30 juni, maar dat het h√©le project pas af hoeft op 20 juli. Dit gaf wat rust in afwachting van de aanpassing van de eisen voor versie 1.1.
